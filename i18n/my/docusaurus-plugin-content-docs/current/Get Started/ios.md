---
id: get-started-ios
title: iOS
description: iOS ဖြင့် Tella အသုံးပြုသူများအတွက် အမြန်စတင်နည်း လမ်းညွှန်
slug: /get-started-ios
---

# iOS တွင် Tella စတင်နည်း

## Tella ကို ဒေါင်းလုဒ်လုပ်ပြီး ထည့်သွင်းပါ {#download-and-install-tella}
Tella ကို App Store တွင် ရှာရန် [ဤလင့်ခ်](https://apps.apple.com/us/app/tella-document-protect/id1598152580) ကို ဖွင့်ပါ သို့မဟုတ် App Store ကို ဖွင့်ပြီး “Tella document and protect” ကို ရှာပါ။


<div class="gifs">
    <img src={require("@site/static/img/getting-started/ios/find-and-download.gif").default} alt="gif that shows how to download Tella from the App Store" title="find and download gif" />
</div>



## သင့်သော့ခလောက်ကို ဖန်တီးပါ {#create-your-lock}
Tella ကို ပထမဆုံးအကြိမ် ဖွင့်သောအခါ Tella ကို သော့ခတ်မည့်နည်းလမ်းကို ရွေးချယ်ခိုင်းပါမည်။ ဤသော့ခလောက်မရှိဘဲ Tella ကို ဖွင့်ပြီး Tella တွင် သိမ်းဆည်းထားသည့် ဖိုင်များကို ဝင်ရောက်ကြည့်ရှုရန် မဖြစ်နိုင်ပါ။ 

* စကားဝှက်- အက္ခရာနှင့်နံပါတ်ပါသော စကားဝှက်တစ်ခုသည် သင့်အက်ပ်ကို သော့ခတ်ရန် အလုံခြုံဆုံးနည်းလမ်း ဖြစ်သည်။
* ပင်နံပါတ်- ဂဏန်း (၆) လုံးထက်ပိုသော ကိန်းဂဏန်းတစ်ခုဖြစ်သည်။

သင့်အမည်၊ မွေးသက္ကရာဇ် သို့မဟုတ် (“Password”၊ “123456” သို့မဟုတ် “000000” ကဲ့သို့) ခန့်မှန်းရလွယ်ကူသောအရာကို အသုံးမပြုဘဲ ရှောင်ကြဉ်ပါ။ 

အကယ်၍ ဤသော့ခလောက်ကို မေ့သွားခဲ့လျှင် အက်ပ် သို့မဟုတ် ၎င်း၏အကြောင်းအရာကို ဝင်ရောက်ကြည့်ရှုရန် နည်းလမ်းမရှိတော့ကြောင်း မှတ်သားထားပါ။ 



## Tella အား ခွင့်ပြုချက်ပေးပါ {#grant-permissions-to-tella} 
လုပ်ဆောင်ချက် တစ်ခုစီကို သင်ပထမဆုံး အသုံးပြုသည့်အခါ Tella ကို ခွင့်ပြုချက်အချို့ ပေးရန် သင့်အား တောင်းဆိုပါမည်-



* ဓာတ်ပုံရိုက်ရန်၊ ဗီဒီယိုရိုက်ရန် သို့မဟုတ် အသံဖမ်းရန်အတွက် သင့်ဖုန်း၏ ကင်မရာနှင့် မိုက်ခရိုဖုန်းကို ဝင်ရောက်အသုံးပြုခွင့်ပေးရန် လိုအပ်ပါမည်။


<div class="gifs">
    <img src="img/getting-started/ios/granting-permissions.gif" alt="gif that shows how to grant Tella permissions" title="grating permission gif" />
</div>



ဤခွင့်ပြုချက်များကို Tella အား မပေးပါက နောက်မှ သင်၏ iPhone ဆက်တင်များသို့သွားပြီး **ဆက်တင်များ** > **Tella** > **Tella အား ကင်မရာ၊ မိုက်ခရိုဖုန်းနှင့် ဖိုင်များကို ဝင်ရောက်ကြည့်ရှုခွင့်ပေးပါ** သို့သွား၍ ခွင့်ပြုချက်များ ပေးနိုင်ပါသည်။

<div class="gifs">
    <img src={require("@site/static/img/getting-started/ios/taking-picture-permissions.gif").default} alt="gif that shows how to take a picture in Tella the first time (grant permission)" title="Tella will ask you to grant permissions the first time you open the camera" />
</div>



## သင့်ဖိုင်များကို ကာကွယ်ပါ {#protect-your-files}
ခွင့်ပြုချက်ပေးပြီးနောက် သင်သည် စာရွက်စာတမ်းများကို စတင်စုဆောင်းရန် အဆင်သင့်ဖြစ်ပါပြီ။ အောက်ပါအင်္ဂါရပ်များကို လေ့လာရန် သင့်အား ကျွန်ုပ်တို့ အကြံပြုပါသည်-

**ရုပ်ပုံများ သို့မဟုတ် ဗီဒီယိုများကို ရိုက်ယူရန်အတွက် ကင်မရာ၊ အသံဖမ်းယူရန်အတွက် အသံဖမ်းစက်တို့ကို အသုံးပြုပါ။** Tella ဖြင့် ရိုက်ကူးထားသော မီဒီယာအားလုံးကို  ချက်ချင်း ကုဒ်ဝှက်မည်ဖြစ်သောကြောင့် ၎င်းဖိုင်ကို Tella ပြင်ပတွင် အသုံးပြုနိုင်မည်မဟုတ်ပါ။ Tella အတွင်းရှိ စုဆောင်းထားသော မီဒီယာအားလုံးကို သင့်ဖုန်းရှိ ပုံပြခန်း သို့မဟုတ် ဖိုင်များတွင် ပြသမည် မဟုတ်ပါ။ Tella အတွက် သီးသန့်သိုလှောင်မှု ကန့်သတ်ချက် မရှိပါ၊ ရရှိနိုင်သောနေရာသည် သင့်စက်ပေါ်ရှိ နေရာလွတ်ပေါ်တွင် မူတည်ပါမည်။


<div class="gifs">
    <img src={require("@site/static/img/getting-started/ios/picture.gif").default} alt="gif that shows how to take a picture in Tella" title="take a picture in Tella" />
    <img src={require("@site/static/img/getting-started/ios/recording.gif").default} alt="gif that shows how to record audio in Tella" title="record audio in Tella" />
</div> 





**သင့်ဖိုင်များကို Tella သို့ တင်သွင်းပါ။** Tella အတွင်းရှိ ဖိုင်တွဲများမှတစ်ခုသို့ သွား၍ **+** ခလုတ် > **စက်ပစ္စည်းမှ တင်သွင်းမည်** ကို နှိပ်ပါ။ Tella တွင် သင်သိမ်းဆည်းလိုသောဖိုင်ကို ရွေးချယ်ပြီးနောက် ဖိုင်၏မိတ္တူကို Tella တွင် ကုဒ်ဝှက်ပြီး ဝှက်၍သိမ်းထားပါမည်။ မူရင်းဖိုင်ကို သင့်စက်မှ ဖျက်ရန် သို့မဟုတ် သိမ်းထားရန် ရွေးချယ်ခိုင်းပါမည်။ သင့်ဖိုင်များကို ရွေးချယ်နေစဉ် အများဆုံး (၃) မိနစ်အထိ Tella ကို သော့ဖွင့်ထားပါမည်။

<div class="gifs">
    <img src={require("@site/static/img/getting-started/ios/import-files.gif").default} alt="gif that shows how to import files in Tella" title="import files in Tella" />
</div> 


**ဖိုင်တွဲများကို ဖန်တီးပါ။** သင့်ဖိုင်များကို ရှာဖွေရာ၌ ပိုမိုလွယ်ကူစေရန် ဖိုင်များကို ဖိုင်တွဲများအဖြစ် စုစည်းနိုင်ပါသည်။ **ဖိုင်အားလုံး** > **+** > **ဖိုင်တွဲအသစ်တစ်ခုကို ဖန်တီးပါ** သို့သွားကာ ဖိုင်တွဲအတွက် ဖော်ပြချက်အမည်ကို ရိုက်ထည့်ပါ။ ထို့နောက် စခရင်ထိပ်ရှိ တစ်ခုမက ရွေးရန် ခလုတ်ကို အသုံးပြု၍ ဖိုင်တွဲအသစ်သို့ ရွှေ့လိုသော ဖိုင်များကို ရွေးချယ်ပါ၊ ထို့နောက် အစက် (၃) စက်ခလုတ်ကို နှိပ်ပြီး အခြားဖိုင်တွဲတစ်ခုသို့ ရွှေ့ပါ၊ ဖိုင်တွဲကို ရှာတွေ့ရန် ဖိုင်တည်ဆောက်ပုံ လမ်းကြောင်းရှာပါ။ ထို့နောက် ဤနေရာသို့ ရွှေ့ရန် ကို နှိပ်ပါ။


<div class="gifs">
    <img src={require("@site/static/img/getting-started/ios/folders.gif").default} alt="gif that shows how to organize evidence in folders in Tella" title="folders in Tella" />
</div> 


**ဖိုင်များကို အမည်ပြောင်းပါ-** သင့်ဒေတာများကို စနစ်တကျထားရှိရန် အခြားနည်းလမ်းမှာ ပိုမိုသိသာထင်ရှားစေရန် ဖိုင်များကို အမည်ပြောင်းလဲခြင်း ဖြစ်သည်။ ပုံမှန်အားဖြင့် ဖိုင်များကို အလိုအလျောက် ထုတ်ပေးသော အမည်ပေးထားပါမည်။ ဖိုင်အမည်တစ်ခုစီ၏ ဘေးတွင် ရှိသော **အစက် (၃) စက်** ကို နှိပ်ပြီး **အမည်ပြောင်းရန်** ကို နှိပ်၍ ၎င်းကို ပြောင်းလဲနိုင်သည်။ 


<div class="gifs">
    <img src={require("@site/static/img/getting-started/ios/rename.gif").default} alt="gif that shows how to rename files in Tella" title="rename files in Tella" />
</div> 


## သင့်အချက်အလက်များကို မျှဝေပါ {#share-your-information}
Tella ကိုအသုံးပြု၍ အချက်အလက်မျှဝေရန် **မျှဝေရန်** ခလုတ်ကို အသုံးပြုနိုင်သည်။ သင်မျှဝေလိုသော ဖိုင် သို့မဟုတ် ဖိုင်များကို ရွေးချယ်ပါ၊ **မျှဝေရန်** ကိုနှိပ်ပြီး သင်ဖိုင်များကို မျှဝေလိုသောအက်ပ် ရွေးချယ်ပါ။ 

ကုဒ်ဝှက်မထားသော ဖိုင်များအား Tella က မျှဝေမည်ကို ထည့်သွင်းစဉ်းစားပါ၊ ထို့ကြောင့် (ဥပမာ- WhatsApp သို့မဟုတ် Signal တို့တွင်) မက်ဆေ့ချ်များပျောက်သွားစေရန် ပြုလုပ်ပါ သို့မဟုတ် တစ်ဖက်လူက လက်ခံရရှိပြီးနောက် မက်ဆေ့ဂျ်များကို ဖျက်ပါ။

<div class="gifs">
    <img src={require("@site/static/img/getting-started/ios/share.gif").default} alt="gif that shows how share information in Tella" title="share information in Tella" />
</div> 






## ရှေ့ဆက်သွားပါ {#go-further}

### ဆာဗာသို့ ချိတ်ဆက်ပါ {#connect-to-a-server}
Tella သည် back-end ဝန်ဆောင်မှုအမျိုးမျိုးနှင့် ချိတ်ဆက်နိုင်သည်။ အဖွဲ့အစည်းများသည် ၎င်းတို့၏အဖွဲ့ဝင်များ သို့မဟုတ် မိတ်ဖက်များအား ဒေတာနှင့် ဖိုင်များကို လုံခြုံသည့် အဝေးမှ တည်နေရာတစ်ခုသို့ တင်သွင်းခွင့်ပြုရန် ၎င်းကို အသုံးပြုသည်။ အကယ်၍ သင်သည် ဆာဗာတစ်ခုသို့ ချိတ်ဆက်ရန် စဉ်းစားနေပြီး မည်သည့်ဆာဗာကို ရွေးချယ်ရမည် သို့မဟုတ် မည်သို့ချိတ်ဆက်ရမည်ကို မသေချာပါက ကျေးဇူးပြု၍ [အဖွဲ့အစည်းများအတွက် ကျွန်ုပ်တို့၏ စာရွက်စာတမ်းများ](/for-organizations) ကို ကြည့်ရှုပါ သို့မဟုတ် [ကျွန်ုပ်တို့ထံ ဆက်သွယ်ပါ](/contact-us)။ ကျွန်ုပ်တို့ ကူညီရန် အသင့်ရှိပါသည်။

### Tella ဝဘ် {#tella-web}
Tella ဝဘ်သည် ဓာတ်ပုံများ၊ ဗီဒီယိုများနှင့် အသံဖိုင်များအပါအဝင် Tella အသုံးပြုသူများက ပေးပို့သော အစီရင်ခံစာများကို ဗဟိုချုပ်ကိုင်၍ စီမံခန့်ခွဲနိုင်စေရန် လူတစ်ဦးချင်းစီနှင့် အဖွဲ့အစည်းများကို ခွင့်ပြုပေးသော ပွင့်လင်းအရင်းအမြစ် ကိရိယာတစ်ခုဖြစ်သည်။

Tella ဝဘ်အကြောင်း [ဤနေရာ](/tella-web) တွင် ပိုမိုဖတ်ရှုပါ သို့မဟုတ် [ဗီဒီယိုသင်ခန်းစာ](/video-tutorials#tella-web) ကို ကြည့်ရှုပါ။ 

#### Uwazi {#uwazi}
[Uwazi](https://uwazi.io/) သည် HURIDOCS မှ ဖန်တီးထားသော ပွင့်လင်းအရင်းအမြစ် အက်ပ်တစ်ခု ဖြစ်ပြီး လူ့အခွင့်အရေးဆိုင်ရာ အချက်အလက်များကို စုဆောင်းရန်၊ စုစည်းရန်နှင့် ရုပ်ပုံဖြင့်ဖော်ပြနိုင်ရန် အစွမ်းထက်သော အင်္ဂါရပ်များ ပါဝင်သည်။

Open Data Kit ဆာဗာသို့ ချိတ်ဆက်ပုံနှင့်ပတ်သက်သည့် စာရွက်စာတမ်းများကို ကျွန်ုပ်တို့ ရေးသားခဲ့ပြီး စတင်ရန်အတွက် [ဤစာမျက်နှာ](/uwazi) ကို ဖတ်ရှုရန် အကြံပြုအပ်ပါသည်။



### Tella အကြောင်း ပိုမိုဖတ်ရှုပါ {#read-more-about-tella}
- [အင်္ဂါရပ်များ](/features)- Tella သည် သင့်အား မည်သို့ ဘေးကင်းလုံခြုံစေနိုင်ကြောင်းနှင့် Tella က does _not_ protect သင့်ကိုကာကွယ်မပေးနိုင်သည့် ခြိမ်းခြောက်မှုများအကြောင်း ပိုမိုလေ့လာပါ။ 
- [ချိတ်ဆက်မှုများ](/for-organizations)- ဒေတာ သို့မဟုတ် အရန်ဖိုင်များကို စုဆောင်းရန် ဆာဗာသို့ ချိတ်ဆက်နည်းကို လေ့လာပါ။ 
- [လုံခြုံရေးနှင့် ကိုယ်ရေးလုံခြုံမှု](/security-and-privacy)- ကျွန်ုပ်တို့သည် လိုအပ်သော ဒေတာပမာဏ အနည်းဆုံးကိုသာ စုဆောင်းပြီး ကိုယ်ရေးကိုယ်တာ အချက်အလက်များကို မည်သည့်အခါမျှ မစုဆောင်းပါ။ ကိုယ်ရေးလုံခြုံမှု မူဝါဒအပြည့်အစုံကို [ဤနေရာတွင်](/privacy) ဖတ်ပါ။



### အကူအညီလိုလျှင် ကျွန်ုပ်တို့ထံ ဆက်သွယ်ပါ {#contact-us-if-you-need-help}
သင်နှင့် သင့်အဖွဲ့အတွက် သင့်လျော်မှု ရှိ၊ မရှိကို ဆုံးဖြတ်ရန်အတွက် Tella ၏ လုံခြုံရေးဆိုင်ရာ ထည့်သွင်းစဉ်းစားမှုများနှင့် နည်းပညာဆိုင်ရာ အသေးစိတ်အချက်အလက်များကို နားလည်ရန် အကူအညီလိုအပ်ပါက ကျွန်ုပ်တို့ ကူညီရန် အသင့်ရှိနေပါသည်။ [ကျွန်ုပ်တို့ကို ဆက်သွယ်ပါ](/contact-us) သို့မှသာ သင့်မေးခွန်းများကို ဖြေကြားနိုင်မည်ဖြစ်သလို သင့်အဖွဲ့အတွက် တိုက်ရိုက် အမေးအဖြေကဏ္ဍ လက်ခံကျင်းပရန် သို့မဟုတ် သင်တန်းပေးရန် အစီအစဥ်ပြုလုပ်နိုင်ပါမည်။



